---
title: Associazione
date: 20-01-2020
authorbox: false
sidebar: false
toc: false
menu: main
---

![tar](/thumb/tar.jpg)

## Una breve descrizione di cosa facciamo e della nostra storia

L’Associazione Luccalug si occupa di promuovere e diffondere l’utilizzo del software e hardware libero, la conoscenza informatica e l’alfabetizzazione digitale nell’area di Lucca.

**Luccalug è nata nel 2007 e da allora è diventata un punto di riferimento per i lucchesi appassionati di informatica, elettronica e tecnologia in generale.** Da sempre organizziamo corsi, serate a tema ed eventi in collaborazione con le istituzioni, sia nella nostra sede operativa che in sedi esterne offerte da vari enti. Di particolare importanza l’appuntamento annuale con il Linux Day, che organizziamo a Lucca dal 2007 e durante il quale selezioniamo e presentiamo progetti di informatica libera e open hardware, teniamo tavole rotonde, convegni e talk, negli anni l’evento è stato ospitato ed ha coinvolto varie scuole, coworking e centri giovanili della provincia di Lucca.

*In più occasioni abbiamo collaborato con il Comune di Capannori, con il Polo Tecnologico lucchese e con la Camera di Commercio di Lucca intervenendo ad eventi sulla stampa 3D e sull’innovazione in generale.*

## Le nostre attività passate e presenti
* Trashware: attività ecologica di recupero e rimessa in sesto di computer usati e donazione di questi a associazioni o famiglie bisognose
* Help Desk: assistenza nell’installazione e utilizzo di software libero
* Corsi: corsi volti all’alfabetizzazione digitale e alla diffusione del Software e Hardware libero, in collaborazione col Comune di Capannori Corsi di elettronica e sull’uso di dispositivi Open Hardware
* Serate a tema: svolgimento di serate dedicate a vari argomenti legati al software libero, durante le quali il relatore condivide le proprie competenze sull’argomento
* Linux Day
* Installazione di postazioni computer per associazioni comunali (croce rossa, biblioteca di Camigliano, ecc.)

## Perché diventare soci?
L’associazione è senza scopo di lucro e autofinanziata tramite quota associativa annuale, i soci regolarmente iscritti possono partecipare a tutti i nostri eventi e alle serate a tema, contribuendo attivamente ai progetti che svolgiamo, chi è iscritto può inoltre utilizzare la strumentazione che mettiamo a disposizione.

Luccalug raccoglie delle quote associative per sostenere le spese di organizazione di eventi o per acquistare materiale per corsi, incontri ecc… Diventando soci si sostiene economicamente l’associazione e si ha diritto di voto durante le assemblee.

Inoltre si può richiedere gratuitamente:

* Un sottodomionio del tipo tuonome.luccalug.it
* Un indirizzo di posta tuonome@luccalug.it (Gestibile sia via web che sul proprio pc)

## Come diventare socio
L’iscrizione al Luccalug prevede una quota associativa annuale di 20 euro, il pagamento può essere effettuato ad un incontro qualsiasi. La durata dell’iscrizione segue l’anno solare (1 gennaio – 31 dicembre).
